# Retrospektiivitekniikat

## Start, Stop, Continue, More of, Less of Wheel

Start, Stop, Continue, More of, Less of Wheel on lyhyt, 10–20 minuutin sessio, jossa ryhmän jäsenet antavat vapaasti palautetta edellisen iteraation toimintatavoista.
Session alussa piirretään fläppitaululle ympyrä, joka jaetaan viiteen sektoriin: aloita, lopeta, jatka, enemmän ja vähemmän.
Osallistujia rohkaistaan kommentoimaan edellisen iteraation työskentelyä ja kommentit tiivistetään taululle siihen kategoriaan, johon se kuuluu.

Jos ryhmä on suuri, voidaan se jakaa pienempiin ryhmiin, jotka kirjoittavat kommentit johonkin projektin osa-alueeseen. 
Pienryhmät lukevat toistensa kommentit, jonka jälkeen keskustellaan, onko ympyröihin vielä lisättävää. 
Lopuksi päätetään, mitä toimenpiteitä seuraavassa iteraatiossa tehdään.


## Glad, Sad, Mad

Glad, Sad, Mad on noin tunnin pituinen retrospektiivitekniikka. 
Ensimmäiset 10–15 minuuttia osallistujat kirjoittavat korteille lyhyitä huomioita edellisestä iteraatiosta. 
Huomiot voivat käsitellä iteraatioon vaikuttavia asioita laaja-alaisesti. 
Seuraavan 10–15 minuutin aikana osallistujat asettavat vuorotellen korttinsa taululle johonkin seuraavista kategorioista: 
iloinen, surullinen tai vihainen/ärtynyt. Kierroksen jälkeen mahdolliset samaa aihetta käsittelevät kortit yhdistetään. 
Keskustelu korteista asetetaan tärkeysjärjestykseen siten, että jokainen osallistuja saa esimerkiksi viisi ääntä, 
joilla hän voi äänestää kortteja, joista haluaa keskusteltavan. 
Retrospektiivin loppuaika keskustellaan korttien aiheista tärkeysjärjestyksessä.
